---
title: "Кермо Raid, тахометр Tahovar"
date:   2020-07-22
layout: post
img: assets/images/logbook/PkAAAgFph-A-1920.jpg
category: logbook
photos: 
  - /assets/images/logbook/PkAAAgFph-A-1920.jpg
  - /assets/images/logbook/o0AAAgFph-A-1920.jpg
  - /assets/images/logbook/fkAAAgFph-A-1920.jpg
  - /assets/images/logbook/VkAAAgFph-A-1920.jpg
---
Ще до покупки машини, придивлявся до різних спортивних рулів. Шукав щось невеликого розміру і без великого вильоту. Знайшов кермо O.B.A з перехідником під ВАЗ і кнопкою трусарді =) Але кермо досить швидко зникло і нічого подібного до початку літа не знайшлося. Поки в одній з розбірок bmw не трапився цей старенький Raid. Одна з опцій експортних ВАЗ, без верхньої кришки сигналу. З хороших 30-ти шліцьових адаптерів нічого не вдалося знайти, довелося брати китайський з алі. Кнопку сигналу брав окремо, на форумі по bmw.

Думаю, вам знайомий тахометр Таховар, на павутині трапляються посилання. Тоді шукав якийсь маленький тахометр, який би не заливав салон неоновим світлом і міг би вписатися в старий інтер'єр. Про наявність виносних тахометрів виробництва СРСР на потужностях Таллінна і не здогадувався. Випадково побачив цей тахометр, що висів на дротах однієї з розборок Suzuki Carry. Залишилося придумати кріплення на пластик керма і правильно підключити.

Далі буде про перешиття сонцезахисних козирків, заміну дверних карт, магнітоли Panasonic 497 і старих колонок National та звичайно ж - Enkei Mag R14.