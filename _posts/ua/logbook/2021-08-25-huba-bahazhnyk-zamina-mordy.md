---
title: "Губа, багажник, заміна морди"
date:   2021-08-25
layout: post
img: assets/images/logbook/9ezY-9bvCGhv4o1Yq7e7ZvuKY_w-1920.jpg
category: logbook
photos: 
  - /assets/images/logbook/9ezY-9bvCGhv4o1Yq7e7ZvuKY_w-1920.jpg
  - /assets/images/logbook/TznleR6Er8qzfqTLpVMlL4WQPDw-1920.jpg
  - /assets/images/logbook/IXuE2uWjS6tA-iY4ZyNmzYXeFMg-1920.jpg
  - /assets/images/logbook/tYyfgqt1PNuGAAlHygUur6TofHE-1920.jpg
  - /assets/images/logbook/zsuVwfA90YPtfsPsXuTMKE0gpWg-1920.jpg
---
Старий повноцінний (з решіткою для забору повітря) пластиковий бампер настільки убого виглядає на цій машині, гірше тільки його відсутність. В оригіналі йшов саме такий бампер. Зашитий нитками, вкручений саморізами в держак від пластикової швабри, щоб не тріснув навпіл. Був у пошуках старої морди, де бампер і решітка є окремими елементами. Знайшов бампер з решіткою і шматок кузова під неї, все звичайно ж у жалюгідному стані.

Бампер допомогла відреставрувати знайома. Запаяла всі тріщини, а я вже пройшовся дрібною шкуркою і освіжив фарбою з балона.

Була замовлена губа зі скловолокна, трохи менше ніж ширина машини. На фото тільки примірка, чекаю зварювальних робіт по всьому кузову. Арки вже почали сипатися пластівцями.

У навантаження до машини, мені дісталися рейли. Залишалося знайти кошик. Відразу почав дивитися в бік Yakima, але ціниии. В результаті урвав на дошці оголошень, кастомні багажник для ніви. Всього за 75$. Є пару вм'ятин, але не страшно. Додам по діодні фарі на дах, щоб не було і видно та чохол під тент зі стійками.

На початку серпня Керрі вдалося з'їздити в Карпати, тягнучи з собою пів кузова різного вантажу. Але про це трохи пізніше.